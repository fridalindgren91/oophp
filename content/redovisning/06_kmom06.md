---
---
Redovisning kmom06
=========================

### Hur gick det att jobba med klassen för filtrering och formatting av texten?
Det gick bra! Lite klurigt såklart, men jag tyckte ändå att det gick rätt smidigt tack vare artikeln om det.

### Berätta om din klasstruktur och kodstruktur för din lösning av webbsidor med innehåll i databasen.
Jag har olika controllers för själva bloggen, där översikten visas, pages där översikten av pages visas och för posts där posts visas som en blogg.
Det olika delarna har även varsina vyer och textfiltreringen ligger i en egen controller eftersom vi implementerade den i den första uppgiften. Jag har mina sql filer i mappen sql, som ligger i mappen Blog där även min blogcontroller ligger. Jag är nöjd över hur mitt resultat blev men det blev ganska mycket kod.

### Hur känner du rent allmänt för den koden du skrivit i din me/redovisa, vad är bra och mindre bra?
Jag är rätt nöjd med min kod i allmänhet, men jag tror att jag har en del filer som jag skulle kunna ta bort egentligen men jag vågar inte riktigt rensa för jag känner att jag har inte helt full koll på alla filer och mappar som finns. Det här med controllers var ju helt nytt men den delen är jag ändå väldigt nöjd över hur jag fick till. Jag tycker att det är en ok struktur även om det eventuellt kan städas lite grann.

### Ser du potential till refactoring av din kod och/eller behov av stöd från ramverket?
Självklart finns det förbättringspotential, men jag tycker inte det är så konstigt att det kan bli lite rörigt när jag inte haft någon erfarenhet av tex controllers osv förut. Jag skulle nog kunna städa upp och så i mina filer, men själva controllerfunktionerna är jag nöjd med. Sen vet jag ju såklart inte om det hade kunnat göras på ett helt annat sätt, så kan det ju vara. Jag är ju som sagt ny på detta.

### Vilken är din TIL för detta kmom?
Oj, alltså detta kmom var väldigt stort, mycket nytt och väldigt mycket att göra. Så jag har ju lärt mig massor känns det som! Men det här med textfiltrering och slugify tyckte jag var intressant och det har jag inte haft någon koll på tidigare så det var roligt att lära sig.
